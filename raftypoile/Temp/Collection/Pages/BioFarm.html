<p>Laiki iet un laiki mainās. Pirms gadiem pieciem, bija tikpat kā neiespējami atrast vegāniskos ēdienus Latvijā, ja varēja, tad to cenas pārsniedza jebkuras normas robežas. Tagad, nekas daudz nav mainījies. Cenas griestos, toties izvēle lielāka.</p>
<p>Nekad īsti neesmu redzējis vegānismu kā pēdējo soli uztura veidošanā, protams, ir cilvēki, kuri patiešām cenšas, un viņiem tas izdodas. Regulāram latvietim tas īsti nekam neder. Gaļa ir daļa no mūsu kultūras. No sērijas - kas ir Jāņi bez gaļas.</p>
<p>Tad, kas ir vegānisms, ja ne pēdējais solis? Manuprāt, tas ir solis uz patērētā gaļas daudzuma samazināšanu, bet vēl svarīgāk - ēdiena dažādošanu. Nemelosim, ne visiem no mums sanāk ēst tik daudzveidīgi, kā to mums nostāda veselīgas diētas pamatnosacījumi, tādēļ šādi mazi projekti un izmēģinājumi ļauj cilvēkam izrauties no ēdienu rutīnas un izmēģināt jaunas un nepieredzētas lietas.</p>
<p>Kā es nokļuvu pie šāda secinājuma? Vērojot cilvēkus un reakcijas. Darba kolēģe sākotnēji nebija spējīga saprast manu izvēli neēst gaļas produktus. Kā jau es minēju, laiki mainās, uzņēmumi seko līdzi jaunākajiem trendiem, un uzņēmums kurā es strādāju, sāka ieviest vegāniskos ēdienus. Pāris sarunas un pāris izmēģinājumi, un kolēģe nākamajā reizē stāsta cik garšīgu vegānisko (vai veģetārisko) ēdienu tika pagatavojusi mājās. Šis nav viens no tiem stāstiem, kurā cilvēks tagad ir vegāns, bet vairāk stāsts par to, ka cilvēks izkāpa no ierastā, pamēģināja un atvēra sevi kaut kam citam, kas nav pelmeņi, cīsiņi, tupeņi u.t.t. Būtu muļķīgi no manas puses domāt, ka mana kolēģe tagad pakāpeniski kļūs par vegāni. Nē, bet es visnotaļ domāju, ka šādi eksperimenti daudzveidos kolēģes ģimenes ēdienkarti, kas savukārt varētu novest pie mazāka gaļās patēriņa.</p>
<p>Es neesmu nedz vegāns, nedz veģetārietis. Es biju, bet man tas nešķita kā labākā izvēle man. Pārāk daudz nostaļģijas - Jāņu un citu tradicionālo ēdienu vilinājums. Tad, kas ir mainījies? Patērētais gaļas daudzums. Tā vietā, lai gaļa tiktu likta klāt katram ēdienam, tā tiek ēsta pāris reizes nedēļā. Mazāka patēriņš iespaidā, es atļauju sev pirkt to dārgāko gaļas gabalu - gotiņu, vistiņu, kura ir redzējusi reālu lauku un reālu zāli. Ja man būtu jāizsaka izmaiņas pāris vārdos : kvalitāte un daudzveidība.</p>
<p>Kādēļ patērēt mazāk gaļas ir svarīgi? Izņemot briesmīgos apstākļus[1] kādos šos dzīvniekus uztur un audzē no vienādojuma - cilvēka ilgtspējīgums. Nav vairs īsti noslēpums, ka mūsu mīļie steiki ir viens no lielākajiem grēciniekiem agrikultūrā siltumnīcas gāzes izdalē.[2] Samazinot patērēto gaļas daudzumu mēs varam samazināt izdalīto gāzes daudzumu, kura rodas audzējot dzīvniekus pārtikai. Protams, nevajadzētu cerētu, ka ar to pietiks, lai paglābtu cilvēci no ekoloģiskās nelaimes, ko visticamāk piedzīvos mūsu bērni vai viņu bērni.</p>
<p>Atgriežoties pie audzēšanas apstākļiem. Lielākā daļa Rimčika vai maximā atrodamā gaļā ir no dzīvniekiem, kuri turēti sprostos vai milzīgos kompleksos. Šie dzīvnieki nav redzējuši reālu zāli vai pļavu. Šis ir labākajā gadījumā. Šie dzīvnieki nav nekas vairāk par naudu, tādēļ uzņēmumu darbinieki bez sirdsapziņas pārmetumiem izmanto vardarbību un brutālas metodes, lai nogalinātu dzīvnieku.[3] Šādas metodes nav sastopamas tikai pārtikas dzīvnieku vidū, bet arī ekskluzīvu dzīvnieku vidū. [Cirks, kažokādas.]</p>
<p>Mana pieredze no šādas izturēšanās pret dzīvniekiem nāk no mammas stāstiem par savu darbu. Viņa slauca govis tuvākajā kompleksā. Stāsts, kas man iespiedies atmiņā. Gotiņa galīgi slima, skaidri redzams, ka nebūs ilgdzīvotāja. Ārā ziema, mīnuss grādi. Govi izdzen ārā un liek gaidīt savācējus, kas nogādās gotiņu uz gaļās kombinātu. Šī gotiņa aukstumā nostāv vairākas stundas līdz to paņem. Viens no stāstiem.</p>
<p>Lielai daļai neizdosies atteikties no gaļas. Viss ok, bet mums ir iespēja izvēlēties cik un kādu gaļu mēs liekam uz ģimenes galda.</p>
<ul> Ceru, ka izvēlesies:
    <li>Kvalitatīvus mazo saimniecību gaļas izstrādājumus, kuri, protams, ir dārgāki, bet kvalitatīvāki.</li>
    <li>Ēst mazāk gaļās.</li>
</ul>
<ol> Bibliogrāfija:
    <li><a href="https://www.dzivniekubriviba.lv/petijumi">https://www.dzivniekubriviba.lv/petijumi</a></li>
    <li><a href="https://www.ucdavis.edu/food/news/making-cattle-more-sustainable">https://www.ucdavis.edu/food/news/making-cattle-more-sustainable</a></li>
    <li><a href="https://ltv.lsm.lv/lv/raksts/07.06.2021-aizliegtais-panemiens.-operacija-udeles-un-kazoki.id222106/?fbclid=IwAR25tSPqrlTk5Mj_xnkMqIOTxo3zppCD6w4lRJjwLQnmZ0qBEV6OU-NnCR8">https://ltv.lsm.lv/lv/raksts/07.06.2021-aizliegtais-panemiens.-operacija-udeles-un-kazoki.id222106/?fbclid=IwAR25tSPqrlTk5Mj_xnkMqIOTxo3zppCD6w4lRJjwLQnmZ0qBEV6OU-NnCR8</a></li>
</ol>